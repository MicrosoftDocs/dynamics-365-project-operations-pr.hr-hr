---
title: Upravljanje projektom i pregled računovodstva
description: Funkcije upravljanja projektom i računovodstvom mogu se upotrebljavati u više industrija kako bi se pružile usluge, proizveli proizvodi ili postigli rezultati.
author: Yowelle
manager: AnnBe
ms.date: 07/25/2019
ms.topic: article
ms.prod: ''
ms.service: dynamics-ax-applications
ms.technology: ''
ms.search.form: ProjTable; ProjProjectManagementWorkspace
audience: Application User
ms.reviewer: kfend
ms.search.scope: Core, Operations
ms.custom: 87983
ms.assetid: b454ad57-2fd6-46c9-a77e-646de4153067
ms.search.region: Global
ms.author: andchoi
ms.search.validFrom: 2016-02-28
ms.dyn365.ops.version: AX 7.0.0
ms.openlocfilehash: 634e35f7bd399d3d97659b4bd6f2f3a6dbd5839f
ms.sourcegitcommit: 5c4c9bf3ba018562d6cb3443c01d550489c415fa
ms.translationtype: HT
ms.contentlocale: hr-HR
ms.lasthandoff: 10/16/2020
ms.locfileid: "4073531"
---
# <a name="project-management-and-accounting-overview"></a>Upravljanje projektom i pregled računovodstva

[!include [banner](../includes/banner.md)]

Funkcije upravljanja projektom i računovodstvom mogu se upotrebljavati u više industrija kako bi se pružile usluge, proizveli proizvodi ili postigli rezultati.  

Projekt čini grupa aktivnosti koja je oblikovana za pružanje usluge, proizvodnju proizvoda ili postizanje rezultata. Projekti troše resurse i generiraju financijske rezultate u obliku prihoda ili imovine.

## <a name="projects-across-industries"></a>Projekti u različitim industrijama
Funkcije upravljanja projektima i računovodstva mogu se upotrebljavati u više industrija, kao što je prikazano na sljedećoj slici.

[![Projekti u različitim industrijama](./media/projects-accross-industries.jpg)](./media/projects-accross-industries.jpg) 

Karta se u pozivnom centru može upotrebljavati za opisivanje skupa radnji koje su potrebne za rješavanje poziva. Savjetodavne tvrtke, poput organizacija za upravljanje ili tehničko savjetovanje ili reklamnih agencija, svoje aktivnosti nazivaju projektima. U marketingu kampanja predstavlja skup poslova koji se moraju obaviti. U proizvodnji koja se temelji na projektu, proizvodni nalog odnosi se na različite poslove koji se moraju obaviti za proizvodnju nekih gotovih proizvoda. Bez obzira na naziv koji se za njih upotrebljava, ti projekti uključuju resurse, rasporede i troškove, a funkcije upravljanja projektima i računovodstva mogu pomoći u planiranju, izvršenju i analizi tih projekata.

## <a name="project-phases"></a>Faze projekta
Iako je sljedeći tijek procesa usmjeren prema vanjskim projektima ili projektima koji su dovršeni za jednog ili više klijenata, funkcionalnost se također odnosi na interne projekte koji su samo trošak. 

![Tri faze projekta](./media/3-stages-of-a-project.png) 

Kako je prikazano na prethodnoj slici, upravljanje projektima i računovodstvo mogu se podijeliti u tri faze:

1.  Pokretanje
2.  Izvrši
3.  Analiziranje

## <a name="initiate-the-project"></a>Pokretanje projekta
Tijekom pokretanja projekta događa se nekoliko ključnih procesa. Ponudu projekata možete upotrijebiti kako biste klijentu priopćili procijenjeni rad, izdatke i materijale. Uvjete naplate, ograničenja i ugovore možete zabilježiti u ugovoru o projektu. Za planiranje i procjenu posla možete upotrijebiti strukturnu analizu rada (WBS, Work Breakdown Structure). Možete postaviti predviđanja i proračune koji će voditi izvršenju projekta. Sljedeća slika prikazuje strukturu projekta. [![struktura projekta](./media/project-structure1.jpg)](./media/project-structure1.jpg)  

### <a name="create-project-quotations"></a>Stvaranje ponuda projekta

U početnoj fazi prodaje projekta, ponuda projekata omogućuje vam da klijentu date neobvezujuću ponudu. Ponuda može sadržavati elemente kao što su predmeti i usluge koje se nude, osnovne podatke za kontakt, posebni trgovinski sporazumi i popusti te mogući porezi i dodatne naplate.

Također možete izdati jamstveno pismo za transakciju ponude projekta između vaše tvrtke ili ustanove i klijenta. Nakon stvaranja ponude projekta, možete stvoriti zahtjev za jamstveno pismo za klijenta i predati ga banci. Nakon što banka odobri zahtjev, klijentu se izdaje jamstvo. 

Dodatne informacije potražite u članku [Ponude projekta](project-quotations.md).

### <a name="create-project-contracts"></a>Stvaranje ugovora o projektu

Kada s klijentom ili drugim izvorom financiranja sklopite ugovor za izvršenje projekta, najprije morate izraditi ugovor o projektu. Zatim, kada stvorite projekt, morate ga dodijeliti odgovarajućem ugovoru. Vrsta projekta za koji stvarate ugovor o projektu određuje način fakturiranja projekta klijentima. Možete izmijeniti ugovor o projektu i povezani projekt, ali ne možete promijeniti vrstu projekta. Dodatne informacije o vrstama projekata potražite u odjeljku „Stvaranje projekata”.

Dodatne informacije za ugovore o projektima potražite u odjeljku [Ugovori o projektu](project-contracts.md).

### <a name="create-work-breakdown-structures"></a>Stvaranje strukturnih analiza rada

Stupanj pojedinosti u WBS-u ovisi o razini preciznosti koja je potrebna u procjenama i razini praćenja koja je potrebna u odnosu na te procjene. Za projekte koji imaju vrlo nisku toleranciju na klizanje rasporeda ili troška obično treba podrobniji WBS, a potrebno je i ustrajno praćenje napretka posla i troškova u odnosu na WBS. 

Dodatne informacije potražite u odjeljku [Pregled strukturnih analiza rada](work-breakdown-structures.md).

### <a name="create-project-forecasts-and-budgets"></a>Stvaranje predviđanja i proračuna projekata

Predviđanje možete upotrebljavati ako vaša tvrtka ili ustanova ima operativnu perspektivu i ako se usredotoči na prihode i troškove koji proizlaze iz određenih transakcija. Međutim, ako se vaša tvrtka ili ustanova više usredotoči na financijske iznose, možete upotrijebiti proračun. Svaki način ima svoje prednosti. Dodatne informacija potražite u odjeljku [Predviđanja i proračuni projekata](project-forecasts-budgets.md).

### <a name="create-projects"></a>Stvaranje projekata

U financijama možete stvoriti šest vrsta projekata. Svaka vrsta projekta postavlja se različito prema priznavanju troškova i prihoda. Vrsta projekta koju odaberete ovisi o svrsi projekta. Sljedeća tablica opisuje uobičajenu uporabu svake vrste projekta.
                                                                                                            
<table>
  <tr>
    <td>Vrsta projekta</th>
    <td>Opis</th>
  </tr>
  <tr>
    <td>Vrijeme i materijal</td>
    <td>U vremenskim i materijalnim projektima klijentu se naplaćuju svi troškovi nastali na projektu. Ti troškovi uključuju troškove sati rada, izdataka, artikala i naknada.</td>
  </tr>
  <tr>
    <td>Fiksna cijena</td>
    <td>U projektima s fiksnom cijenom računi se sastoje od djelomičnih transakcija. Projekt s fiksnom cijenom fakturira se prema rasporedu naplate koji se temelji na ugovoru o projektu. Prihod za projekt s fiksnom cijenom može se izračunati i knjižiti tijekom cijelog projekta uporabom načina postotka dovršenosti. Alternativno, prihod se može izračunati i knjižiti kad se projekt dovrši, uporabom načina izvršenog ugovora. Tvrtke često mogu imati koristi od uporabe vrijednosti djelomično izvršenog posla (WIP) za izračunavanje stupnja dovršenosti projekta ili grupe projekata.</td>
  </tr>
  <tr>
    <td>Ulaganje</td>
    <td>Projekti ulaganja su projekti koji ne donose trenutačnu zaradu. Obično se upotrebljavaju za dugoročne interne projekte gdje se troškovi moraju kapitalizirati. Za projekt ulaganja mogu se evidentirati samo troškovi artikala, sati rada i izdataka. Troškovi u projektu ulaganja prate se i nadziru s pomoću funkcije procjene. Projekti ulaganja mogu se postaviti s neobaveznom maksimalnom kapitalizacijom. Kako projekt ulaganja napreduje, njegove troškove bilježite na WIP računima, gdje se troškovi drže do završetka projekta. Kad se projekt ukloni, WIP vrijednost prenosite u osnovna sredstva, na račun glavne knjige ili na novi projekt. <br></br> <strong>BILJEŠKA:</strong> Transakcije na projektima ulaganja nisu prikazane na stranici <strong>Knjiženi troškovi<strong>, <strong>Obračunani prihod</strong> ili <strong>Stvaranje prijedloga faktura</strong>.</td>
  </tr>
  <tr>
    <td>Projekt troška</td>
    <td>Poput projekata ulaganja, projekti troška obično se upotrebljavaju za praćenje internih projekata i za njih se mogu bilježiti samo sati rada, izdaci i predmeti. Međutim, projekti troška obično su kraćeg trajanja od projekata ulaganja. Osim toga, za razliku od projekata ulaganja, projekti troška ne mogu se kapitalizirati na računima bilance stanja. Umjesto toga, njihove se projektne transakcije knjiže samo na račun dobiti i gubitka. <br></br> <strong>BILJEŠKA:</strong> Transakcije na projektima troška ne odražavaju se na stranici <strong>Knjiženi troškovi</strong>, <strong>Obračunani prihod</strong> ili <strong>Stvaranje prijedloga faktura</strong>. Budući da se projekti troška obično upotrebljavaju za praćenje internih projekata, oni se, u pravilu, ne trebaju povezati s računom klijenta. Međutim, ako vaše postavke traže stvaranje zahtjeva za stavkama u narudžbenici, projekt troška morate povezati s klijentom. To je povezivanje potrebno jer se zahtjevima za stavke upravlja kao redcima narudžbenica, a sustav traži određivanje klijenta. Međutim, ove postavke neće uzrokovati automatsko stvaranje zahtjeva za stavkama iz narudžbenice. Za projekte troška, postavka <strong>Stvaranje zahtjeva za stavkom</strong> zanemaruje se. Ako vam u projektu troška treba zahtjev za stavkom, možete ga stvoriti ručno, pod uvjetom da je klijent povezan s projektom.</td>
  </tr>
  <tr>
    <td>Interno</td>
    <td>Interni se projekti upotrebljavaju za praćenje troškova na projektu koji je interni za vašu tvrtku ili ustanovu. Interni projekti mogu osigurati alat za planiranje kako bi se upravljalo potrošnjom resursa. <br></br><strong>BILJEŠKA:<strong> Transakcije na internim projektima ne odražavaju se na stranici <strong>Obračunani prihod</strong> ili <strong>Stvaranje prijedloga faktura</strong>.</td>
  </tr>
  <tr>
    <td>Vrijeme</td>
    <td>Vremenski projekti upotrebljavaju se za praćenje vremena povezanog s nenaplativim i neproduktivnim aktivnostima, poput projekta za praćenje bolovanja radnika. Transakcije u vremenskim projektima ne knjiže se u glavnu knjigu. Umjesto toga, uključene su u izvješća o iskoristivosti radnika. U vremenskim projektima mogu se zabilježiti samo satne transakcije. Za registriranje tih sati u projekt upotrebljavajte dnevnik ili evidenciju radnih sati. Nakon što se sati rada registriraju, pojavljuju se kao projektne transakcije, ali nemaju odgovarajuće kuponske transakcije. <br></br><strong>BILJEŠKA:</strong> Transakcije na vremenskim projektima ne odražavaju se na stranici <strong>Knjiženi troškovi</strong>, <strong>Obračunani prihod</strong> ili <strong>Stvaranje prijedloga faktura</strong>.</td>
  </tr>
</table>


### <a name="assign-workers-categories-and-resources"></a>Dodjela radnika, kategorija i resursa

Resurse za radnike možete rasporediti na temelju zahtjeva i rasporeda projekta ili na osnovu vještina i dostupnosti radnika. Uporabom mogućnosti raspoređivanja resursa možete učinkovito i djelotvorno rasporediti radnike svoje tvrtke ili ustanove. Možete brzo pronaći najkvalificiranije radnike koji su dostupni za rad na vašem projektu. Također možete lako vidjeti kako bi se ti radnici mogli učinkovitije upotrijebiti tijekom projekta. 

Evo nekoliko načina na koje možete upotrijebiti funkciju raspoređivanja resursa:

-   Upotrijebite informacije o atributima radnika, poput obrazovanja, vještina, certifikata i projektnog iskustva, kako bi radnik pristajao zahtjevima projekta.
-   Upotrijebite podatke o kalendaru i dostupnosti radnika kako biste raspored radnika uskladili s kalendarom projekta.
-   Pregledajte kapacitet svakog radnika i odredite kako se upotrebljava taj kapacitet. Na primjer, ako se radnik ne koristi dovoljno, on se može dodijeliti projektu koji pristaje njegovoj dostupnosti i atributima.
-   Pregledajte dostupnost radnika kako biste bili sigurni da nema kalendarskih sukoba sa zadacima radnika.
-   Pregledajte informacije o iskoristivosti radnika u sažetom prikazu (na primjer, po odjelima ili po radnicima) ili u podrobnom prikazu (na primjer, po radnicima u odjelu ili tjednim pojedinostima za svakog radnika).
-   Izmijenite dodjele resursa za različite jedinice vremena, poput dana, tjedna ili mjeseca, kako biste optimizirali način na koji se radnici upotrebljavaju.

## <a name="execute-the-project"></a>Izvršenje projekta
Tijekom izvršenja projekta, članovi tima ili menadžeri bilježe rad i nastale izdatke s pomoću evidencije radnog vremena, izvješća o izdacima i ostalih poslovnih dokumenata. Voditelji projekata imaju alate koji im omogućuju praćenje potrošnje proračunskih iznosa za projekt. Voditelji projekata također mogu naručiti, odabrati ili nabaviti materijale za projekte s pomoću narudžbenica i drugih poslovnih dokumenata. Fakture se pripremaju i odobravaju, tako da se klijentima može naplatiti tekući rad. Konačno, tijekom ovog postupka utvrđuje se prihod koji utječe na financijska sredstva tvrtke ili ustanove.

### <a name="manage-work-breakdown-structures"></a>Upravljanje strukturnim analizama rada

WBS je opis posla koji će se dovršiti za projekt. WBS je hijerarhija zadataka. Predstavlja ne samo rad za svaki zadatak, već i veličinu, trošak i trajanje zadatka. 

Dodatne informacije potražite u odjeljku [Pregled strukturnih analiza rada](work-breakdown-structures.md).

### <a name="manage-project-forecasts-and-budgets"></a>Upravljanje predviđanjima i proračunima projekata

Dva su načina za upravljanje projektima i nadzor nad njima: predviđanja i proračuni projekata. Predviđanje možete upotrebljavati ako vaša tvrtka ili ustanova ima operativnu perspektivu i ako se usredotoči na prihode i troškove koji proizlaze iz određenih transakcija. Međutim, ako se vaša tvrtka ili ustanova više usredotoči na financijske iznose, možete upotrijebiti proračun.

Dodatne informacija potražite u odjeljku [Predviđanja i proračuni projekata](project-forecasts-budgets.md).

### <a name="create-production-orders"></a>Stvaranje proizvodnih narudžbi

Proizvodni nalog povezan s projektom može se povezati s prodajnim nalogom ili zahtjevom za stavkom s pomoću načina dovršenih stavki ili načina potrošenih stavki. Osim toga, ako je proizvodni nalog izrađen ručno, ne postoji veza između proizvodnog naloga i prodajnog naloga ili zahtjeva za stavkom (nema veze s narudžbom). Međutim, ako je proizvodni nalog stvoren automatski radi ispunjenja prodajnog naloga ili zahtjeva za stavkom, postoji veza između proizvodnog naloga i prodajnog naloga ili zahtjeva za stavkom (veza s narudžbom). 

Na temelju kombinacija ovih čimbenika, upotrijebite jedan od sljedećih načina:

- **Dovršeni stavka/veza s narudžbom** – Povežite projekt s prodajnim nalogom ili zahtjevom za stavkom. Kada upotrebljavate ovaj način, stvarni troškovi projekta knjiže se kada se fakturira narudžbenica ili kada se prema zahtjevu za stavkom ažurira otpremnica. Trošak se knjiži kao dovršena stavka.
- **Dovršena stavka/nema veze s narudžbom** – Stvarni troškovi ne mogu se knjižiti dok proizvodni ciklus stavke ne dobije status **Završeno**. Trošak dovršene stavke knjiži se kao pojedinačna transakcija.
- **Utrošena stavka/veza s narudžbom** – Povežite projekt sa zahtjevom za stavkom. Uporabom ovog načina možete vidjeti stvarne troškove projekta kada proizvodnja ima status **Započeto** ili se prijavljuje kao dovršena. Troškovi su prikazani kao transakcije višestrukih stavki projekta za sirovine i sate utrošene za proizvodnju. Kada se za zahtjev za stavkom ažurira otpremnica, ne knjiže se troškovi projekta. Također možete definirati razinu u hijerarhiji troškovnika (BOM, bill of materials) na kojoj se prate projekti u proizvodnji.
- *<strong><em>Utrošena stavka / nema veze s narudžbom</em></strong>* – Povežite projekt sa zahtjevom za stavkom. Uporabom ovog načina možete vidjeti stvarne troškove projekta kada proizvodnja ima status <strong>Započeto</strong> ili se prijavljuje kao dovršena. Troškovi su prikazani kao transakcije višestrukih stavki projekta za sirovine i sate utrošene za proizvodnju. Također možete definirati razinu u hijerarhiji troškovnika (BOM, bill of materials) na kojoj se prate projekti u proizvodnji.

### <a name="procure-products-and-services"></a>Nabava proizvoda i usluga

Kupnja i prodaja predmeta prevladavajuće su aktivnosti u mnogim poslovima usmjerenim na projekte.

#### <a name="purchase-orders-for-projects"></a>Narudžbenice za projekte

Svrha narudžbenice određuje kada se narudžbenica troši i, prema tome, kada se stavke naplaćuju u projektu.

<table>
<colgroup>
<col width="33%" />
<col width="33%" />
<col width="33%" />
</colgroup>
<thead>
<tr class="header">
<th>Način</th>
<th>Svrha</th>
<th>Potrošnja stavki</th>
</tr>
</thead>
<tbody>
<tr class="odd">
<td>Stvorite narudžbenicu izravno.</td>
<td>Stavke koje se troše na projektu kupite od vanjskog dobavljača. Narudžbenicu možete stvoriti na sljedeće načine:
<ul>
<li>Iz samog projekta. U tom je slučaju projekt već definiran za narudžbenicu.</li>
<li>Pomicanjem do narudžbenice za projekt. Morate odabrati dobavljača i projekt za koji ćete stvoriti narudžbenicu.</li>
</ul></td>
<td>Stavke se troše kada se ažurira faktura dobavljača.</td>
</tr>
<tr class="even">
<td>Stvorite narudžbenicu izravno iz prodajnog naloga.</td>
<td>Stavke kupite kada iz projekta stvorite narudžbenicu.</td>
<td>Stavke se troše kad se klijentu fakturira prodajni nalog.</td>
</tr>
<tr class="odd">
<td>Stvorite narudžbenicu iz zahtjeva za stavkom.</td>
<td>Stavke kupite kada iz projekta stvorite zahtjev za stavkom.</td>
<td>Stavke se troše kada se ažurira otpremnica zahtjeva za stavkom.</td>
</tr>
</tbody>
</table>

#### <a name="sales-orders-for-projects"></a>Narudžbenice za projekte

U upravljanju projektima i računovodstvu potrošnju stavki možete registrirati na nekoliko načina. Možete prodati ili kupiti stavke iz projekta ili ih rezervirati za projekt. 

Možete naručiti stavke iz inventara tvrtke kako biste ih utrošili na projektu. Alternativno, stavke možete kupiti od vanjskog dobavljača. Predmeti se mogu utrošiti na svim vrstama projekata, osim na vremenskim projektima. 

Način naručivanja artikala ovisi o tome odakle ih naručujete:

-   Kako biste naručili stavke iz zaliha tvrtke, morate unijeti narudžbu kao zahtjev za stavkom. Ako upotrebljavate stranicu **Zahtjevi za stavkom**, možete postaviti zahtjev tako da stavke primate kao djelomične isporuke.Stoga možete odgoditi potrošnju neke količine artikala dok stavke nisu potrebne.
-   Kako biste naručili stavke od vanjskog dobavljača, morate stvoriti narudžbu kao narudžbenicu na stranici **Narudžbenica**.

> [!NOTE] 
> Otpremnica za narudžbu povezanu s projektom ne može se otkazati ako su stavke već označene za pakiranje. 

Sljedeća tablica navodi načine naručivanja artikala i opisuje kako se stavke troše.

| Način            | Svrha                                                                                                                                                        | Potrošnja transakcija artikala                                                                                                                  |
|-------------------|----------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------|
| Prodajni nalog       | Unesite transakciju izravno u vremenski i materijalni projekt.                                                                                                   | Transakcije stavki troše se kada se knjiži faktura za klijenta.                                                                               |
| Dnevnik zaliha | Brzo unesite i održavajte zapise o stavkama. Ako, na primjer, želite unijeti zahtjev za stavkom na temelju ispisanog popisa, može se primijeniti dnevnik zaliha. | Transakcije stavki troše se kada se knjiži dnevnik.                                                                                        |
| Zahtjev za stavkom  | Unesite stavke koje se neće odmah potrošiti. Ovaj način omogućuje vam praćenje broja stavki koje su potrošene u jednom zapisu zahtjeva za stavkom.    | Transakcije stavki troše se kada se ažurira otpremnica. Drugim riječima, zahtjev za stavkom stvara se kada se knjiži otpremnica. |
| Narudžbenice   | Unesite transakcije na jedno od tri mjesta, ovisno o načinu kupnje.                                                                              | Transakcije artikala troše se kada se ažurira otpremnica ili kada se fakturira klijentu ili dobavljaču.                                      |

### <a name="process-project-invoices"></a>Obrađivanje faktura projekta

Vrsta projekta određuje koji postupak fakturiranja treba primijeniti. Fakturirati se mogu samo dvije vanjske vrste projekata (vrijeme i materijal te fiksna cijena). Vremenski i materijalni projekti te projekti s fiksnom cijenom uvijek su priloženi ugovoru o projektu. 

Prije nego što klijentu stvorite fakturu za projekt, možete stvoriti preliminarnu fakturu ili prijedlog fakture. U prijedlogu fakture možete odabrati transakcije projekta koje ćete uključiti u fakturu projekta. Zatim možete pregledati pojedinosti fakture prije nego što fakturu projekta proknjižite i pošaljite klijentu ili drugom izvoru financiranja. 


Dodatne informacije o načinu obrade faktura za projekt potražite u članku [Fakturiranje za projekt](https://docs.microsoft.com/dynamics365/finance/accounts-payable/project-invoicing).


### <a name="calculate-the-cost-to-complete-a-project"></a>Izračunavanje troškova za dovršetak projekta

Kada stvarate procjenu, možete odabrati način koji se upotrebljava za izračun troška dovršetka projekta. Odabir načina izvršite u polju **Način troška za dovršetak** na stranici **Stvaranje procjene**. Način koji odaberete primjenjuje se odvojeno na svaki redak troška u procjeni troškova. Iako redak ima status **Stvoren**, možete promijeniti način koja se na njega primjenjuje na stranici **Procjena troška**. 

Sljedeća tablica opisuje načine izračuna troška za dovršetak projekta.

<table>
<colgroup>
<col width="50%" />
<col width="50%" />
</colgroup>
<thead>
<tr class="header">
<th>Način</th>
<th>Opis</th>
</tr>
</thead>
<tbody>
<tr class="odd">
<td>Ukupni trošak – stvarni</td>
<td>Procijenjeni troškovi moraju se unijeti ručno. Nakon što se dovrši stupac <strong>Ukupni trošak</strong> ili <strong>Ukupna količina</strong> na stranici <strong>Procjena troška</strong>, stvarni troškovi oduzimaju se od ukupnih iznosa koje je unio korisnik. Rezultat je trošak dovršetka projekta. Rast troškova obično se ne prati na temelju, na primjer, broja odsjedanja u hotelu i obroka koji se bilježe u svakom razdoblju. Umjesto toga. Praćenje se obično zasniva na usporedbi s ukupnim iznosom procijenjenih sati rada. Ovaj pristup ne zahtijeva model predviđanja, a ukupni trošak ili ukupna količina mogu se ručno mijenjati. Kada se vrijednost unese u stupac <strong>Ukupni trošak</strong> ili <strong>Ukupna količina</strong>, financije uspoređuju ovu vrijednost sa stvarnim transakcijama koje su knjižene u razdoblju i smanjuju vrijednost u stupcu <strong>Količina za dovršetak</strong> ili <strong>Trošak za dovršetak</strong>.</td>
</tr>
<tr class="even">
<td>Ukupni proračun – stvarni</td>
<td>Stvarni se troškovi uspoređuju s modelom predviđanja koji odaberete za utvrđivanje troška. U ovom se načinu upotrebljava model ukupnog proračuna koji uključuje predviđene transakcije. Kako biste dobili precizniji prikaz projekta, možete prilagoditi model proračuna dok je projekt u tijeku. Ako predviđanje morate prilagoditi, slijedite ovaj općeniti postupak:
<ol>
<li>Kopirajte predviđene transakcije u drugi model predviđanja.</li>
<li>Usporedite predviđene transakcije sa stvarnim transakcijama.</li>
<li>Održavajte, smanjujte ili povećavajte procjene za sljedeće razdoblje.</li>
</ol>
Financije ne smanjuju automatski predviđene procjene. Stoga je dobra ideja zadržati izvorni model predviđanja na projektu s fiksnom cijenom kako bi se uspostavila polazna osnova za usporedbu kada se projekt dovrši. 
<br></br> <strong>NAPOMENA:</strong> Kad odaberete ovaj način, upotrijebite najmanje dva modela predviđanja. Jedan model trebao bi sadržavati izvorno predviđanje. Za drugi model, trebali biste kopirati predviđene transakcije iz drugog modela. Ovaj način vrijedi samo za fiksne cijene i projekte ulaganja.</td>
</tr>
<tr class="odd">
<td>Preostali proračun</td>
<td>U ovom se načinu upotrebljava model preostalog proračuna za izračunavanje troška za dovršetak projekta. Kada upotrebljavate ovaj način, stvarni troškovi i predviđeni iznosi u modelu preostalog proračuna zbrajaju se. Rezultat je ukupni trošak. Prije nego što upotrijebite ovaj način, mora se postaviti model preostalog proračuna za odbijanje transakcija zasnovanih na stvarnim transakcijama koje su zabilježene u sustavu. Na stranici <strong>Modeli predviđanja</strong> provjerite jesu li u grupi <strong>Automatsko smanjenje predviđanja</strong> označena polja. Preostali proračun obično se kopira iz izvornog proračuna. Kako se unose transakcije tako se transakcije u preostalom proračun smanjuju. Kako projekt napreduje, ako utvrdite da se preostali proračun mora prilagoditi, predviđanim transakcijama teretite preostali proračun. <br></br> <strong>NAPOMENA:</strong> Ovaj način može se primijeniti samo ako je uz procjenu priložen model predviđanja.</td>
</tr>
<tr class="even">
<td>Kao prethodna procjena</td>
<td>Primjenjuje se isti način procjene koji je upotrijebljen u prethodnom razdoblju. Za ovaj način potreban je model predviđanja ako je prethodno razdoblje zahtijevalo model predviđanja.</td>
</tr>
<tr class="odd">
<td>Postavljanje troška za dovršetak na nulu</td>
<td>Obično se ovaj način upotrebljavao prije nego što se ukloni procijenjeni projekt. Ovaj način podudara ukupne procjene sa stvarnim transakcijama koje su knjižene i briše stupac <strong>Trošak za dovršetak</strong>. Dobiveni postotak dovršetka uvijek je 100 posto. Polje <strong>Predviđanje</strong> nije odabrano za svaki stvoreni redak troška, a ukupna procjena kopira se iz prethodne procjene troška. Stvarna potrošnja za razdoblje procjene oduzima se od troška za dovršetak projekta. U ovom načinu nije potreban model predviđanja.</td>
</tr>
<tr class="even">
<td>Iz predloška troška</td>
<td>Primjenjuje se način troška za dovršetak koji je postavljen u predlošku troška povezanom s odabranim projektom procjene.</td>
</tr>
</tbody>
</table>

## <a name="analyze-the-project"></a>Analiziranje projekta
Na najosnovnijoj razini, projekt se upotrebljava za grupiranje transakcija koje bilježe troškove i knjiženje tih troškova u glavnu knjigu. 

Općenito su ove transakcije rezultat poslovnih dokumenata, poput evidencija radnog vremena, izvješća o izdacima, faktura dobavljača ili transakcija zaliha. Životni ciklus projekta obično započinje procjenama, predviđanjima i proračunima koji pomažu pri planiranju i prihvaćanju posla i financijskog utjecaja projekta. Dok analizirate projekt, možete procijeniti ne samo transakcije koje su se dogodile tijekom projekta, već i točnost vaših procjena i predviđanja, stope iskorištenja članova projektnog tima i ukupni uspjeh projekta.

### <a name="analyze-cash-flow"></a>Analiziranje novčanog tijeka

Koristite nadzor novčanog tijeka za pregledavanje predviđenih i stvarnih novčanih tijekova za projekt. Novčane tijekove možete pregledati dok je projekt u tijeku ili možete pregledati novčane tijekove dovršenog projekta. 

Praćenjem novčanih tijekova možete procijeniti jedan projekt, upotrijebiti izvješća za prikaz više projekata i prenijeti novčane tijekove projekata u predviđanja novčanog tijeka u glavnoj knjizi.

#### <a name="cash-inflow-forecasting"></a>Predviđanje novčanog priljeva

Na temelju vaših postavki možete predvidjeti novčane priljeve za odabrani projekt. Na primjer, ako je datum projekta 5. ožujka 2012., a fakturirate 31. ožujka 2012., evo kako možete predvidjeti datum dospijeća i očekivani datum plaćanja:

-   **Datum projekta:** 5. ožujka 2012.
-   **Datum fakture:** 31. ožujka 2012. Taj se datum određuje na temelju učestalosti faktura. U ovom primjeru učestalost faktura postavljate na trenutačni mjesec. Stoga se sve transakcije koje su knjižene u mjesecu ožujku fakturiraju posljednjeg dana u mjesecu.
-   **Datum dospijeća:** 14. travnja 2012. Taj se datum određuje na temelju uvjeta plaćanja koji su postavljeni za projekt. Za ovaj ste primjer odabrali uvjete plaćanja od 14 dana. Stoga se datumu fakture dodaje 14 dana te je rok dospijeća 14. travnja 2012.
-   **Očekivani datum plaćanja:** 27. travnja 2012. Ovaj se datum izračunava dodavanjem broja dana u polje **Općeniti dani odgode** na stranici **Parametri za upravljanje projektom i računovodstveni parametri** na broj dana u polje **Pojedinačni dani odgode** na stranici **Ugovori o projektu**, a dodavanjem ukupnog iznosa broju dana u polju **Datum dospijeća**. Za ovaj ste primjer unijeli brojku **3** u polje **Općeniti dani odgode** i brojku **10** u polje **Pojedinačni dani odgode**. Stoga se datumu dospijeća dodaje 13 dana te je očekivani rok plaćanja 27. travnja 2012.

Općeniti dani odgode mogu ili zamijeniti pojedinačne dane odgode ili se dodati pojedinačnim danima odgode:

-   Kako biste upotrijebili općenite dane odgode kao zamjenu za pojedinačne dane odgode, za klijenta unesite prosječni broj dana između datuma dospijeća i stvarnog datuma plaćanja.
-   Kako biste dodali općenite dane odgode pojedinačnim danima odgode, u polje **Općeniti dani odgode** unesite svoju procjenu broja dana između dana kada klijent pošalje uplatu i dana kada vaša tvrtka ili ustanova primi uplatu.

Postavite pojedinačne dane odgode u ugovor o projektu. Dani se izračunavaju na temelju datuma dospijeća fakture za prodaju i iskustva vaše tvrtke ili ustanove s načinom plaćanja klijenta.

#### <a name="actual-cash-inflow"></a>Stvarni novčani priljev

Stvarni novčani priljev nalik je predviđanju, ali izračune možete započeti od prvog datuma fakture. Evo primjera:

-   **Datum fakture:** 2. ožujka 2012.
-   **Datum dospijeća:** 16. ožujka 2012. Uvjeti plaćanja postavljeni su na 14 dana.
-   **Očekivani datum plaćanja:** 29. ožujka 2012. Izračun uključuje tri općenita dana odgode i 10 pojedinačnih dana odgode.

#### <a name="cost-forecasting"></a>Predviđanje troška

Na temelju dana koji su definirani, datum plaćanja troška može se razlikovati od datuma projekta. U ovom slučaju, datum plaćanja troška izračunava se dodavanjem broja dana od datuma projekta broju dana u uvjetima plaćanja. 

Na primjer, datum projekta transakcije je 5. ožujka 2012. i postavljeni su sljedeći uvjeti plaćanja:

-   **Sati:** Trenutačni mjesec (**M**)
-   **Izdaci:** 14 dana (**D14**)
-   **Predmeti:** 30 dana (**D30**)

Na temelju ovih postavki, evo datuma plaćanja troška za svaku vrstu transakcije:

-   **Sati:** 31. ožujka 2012., što je posljednji dan u odabranom mjesecu.
-   **Izdaci:** 19. ožujka 2012., što je 14 dana nakon datuma transakcije.
-   **Stavke:** 4. travnja 2012., što je 30 dana nakon datuma transakcije.

> [!NOTE] 
> Datum dospijeća narudžbenice temelji se na transakciji dobavljača kada je stvorena narudžbenica projekta. Datum dospijeća nije određen nijednom zadanom postavkom. 

Datum plaćanja troška ne izračunava se u dane odgode. Nakon završetka projekta, kada se završe svi troškovi i fakturiranje, i troškovi i prodaja knjiže se na račune dobiti i gubitka. 

Kada su završene sve fakture za prodaju i fakture dobavljača, možete vidjeti odnos između polja na stranici **Novčani tijek** i polja na stranici **Projektni izvodi**.

:::row:::
    :::column:::
        #### <a name="cash-flow-page"></a>Stranica novčanog tijeka
        - Novčani priljevi 
        - Novčani odljevi
        - Neto novčani tijekovi
    :::column-end:::
    :::column:::
        #### <a name="project-statements-page"></a>Stranica projektnih izvoda
        - Prihod
        - Ukupni trošak
        - Bruto marža
    :::column-end:::
:::row-end:::

### <a name="review-costs"></a>Pregled troškova

Možete nadzirati troškove koje vaša tvrtka ili ustanova snosi tijekom projekta na stranici **Nadzor troška**. Usporedbom izvornih proračunskih troškova za projekt s trenutačnim stvarnim troškovima i preuzetim troškovima, možete utvrditi je li projekt u zadanim okvirima, iznad proračuna ili ispod proračuna. 

> [!NOTE] 
> Kada upotrebljavate stranicu **Nadzor troška** za prikaz trenutačnog statusa troškova projekta, upotrijebite modele predviđanja koji su odabrani za izvorni i preostali proračun. Ako prilikom izračunavanja troškova odaberete druge modele predviđanja, rezultati izračuna neće biti točni.

#### <a name="viewing-the-remaining-budgeted-amounts"></a>Pregled preostalih proračunskih iznosa

Ako je kao način nadzora troška odabran **Preostali proračun** na stranici **Parametri za upravljanje projektom i računovodstveni parametri**, stranica **Nadzor troška** izračunava troškove koji nisu knjiženi kao stvarni ili označeni kao preuzeti. Točnije, iznosi na kartici **Općenito** u donjem oknu stranice **Nadzor troška** izračunavaju se na sljedeće načine:

-   **Stvarni trošak** – Ukupan iznos utrošen na projektu za odabrani redak troška. Stvarni iznos troška izračunava se na stranici **Ažuriranja glavne knjige**.
-   **Preuzeti trošak** – Dodatni iznos izdataka za koji se pravna osoba obvezala platiti. Konkretni iznos preuzetog troška izračunava se na stranici **Preuzeti troškovi**.
-   **Preostali proračun** – Iznos izvornog proračunskog iznosa koji je još uvijek dostupan za odabrani redak troška. Preostali proračunski iznos izračunava se na stranici **Pretpregled glavne knjige**.
-   **Ukupni trošak** – Zbroj stvarnog troška, preuzetog troška i preostalog proračunskog iznosa.

Na stranici **Nadzor troška**, na kartici **Odstupanje** možete vidjeti usporedbu ukupnog očekivanog troška s izvornim proračunom. Ova usporedba pokazuje svaku razliku između ovih iznosa. Stoga možete vidjeti gdje se podaci ne podudaraju. Iznosi odstupanja izračunavaju se na sljedeće načine:

-   **Izvorni proračun** – Iznos koji je izvorno predviđen za odabrani redak troška. Izvorni proračunski iznos izračunava se na stranici **Pretpregled glavne knjige**.
-   **Ukupni trošak** – Zbroj stvarnog troška, preuzetog troška i iznosa preostalog proračuna, kako je prijavljeno na kartici **Općenito**.
-   **Odstupanje** – Razlika između ukupnog troška i izvornog proračuna.
-   **Odstupanje na temelju količine** – Ukupna razlika između izvornog predviđanja i ukupnog predviđanja. Ova se razlika može matematički izraziti kao (Ukupna predviđena količina) × (Izvorna prosječna cijena - Ukupna prosječna cijena). Ovaj izračun odnosi se samo na projektne sate.
-   **Odstupanje na temelju cijene** – Ukupna razlika između izvornog predviđanja i ukupnog predviđanja. Ova se razlika može matematički izraziti kao (Izvorna predviđena cijena) × (Izvorna predviđena količina - Ukupna predviđena količina). Ovaj izračun odnosi se samo na projektne sate.

#### <a name="viewing-the-total-budgeted-amounts"></a>Pregled ukupnog proračunskog iznosa

Ako je kao metoda nadzora troškova odabran **Ukupni proračun** na stranici **Parametri za upravljanje projektom i računovodstveni parametri**, stranica **Nadzor troška** izračunava stvarne troškove i ukupne troškove projekta kako bi vam pomogla otkriti bilo kakvu razliku između njih. Točnije, na stranici **Nadzor troška**, iznosi u stupcima u donjem oknu kartice **Općenito** izračunavaju se na sljedeće načine:

-   **Ukupni proračunski trošak** – Ukupni proračunski iznos za odabrani redak troška.
-   **Stvarni trošak** – Ukupan iznos troškova koji je nastao na projektu do datuma za odabrane retke troška.
-   **Preuzeti trošak** – Ukupan iznos koji je preuzet za odabrani redak troška.
-   **Odstupanje** – Razlika između zbroja stvarnih i preuzetih troškova i ukupnog troška. Odstupanje pokazuje moraju li se za ukupni proračun navesti dodatni troškovi.

Na stranici **Nadzor troška**, na kartici **Odstupanje** možete vidjeti razliku između ukupnog proračuna i izvornog proračuna gledajući sljedeća polja:

-   **Izvorni proračun** – Iznos koji je izvorno predviđen za redak troška. Izvorni proračun izračunava se na stranici **Pretpregled glavne knjige**.
-   **Ukupni proračunski trošak** – Ukupni trošak koji je izvorno predviđen za redak troška. Ukupni proračunski trošak izračunava se na stranici **Pretpregled glavne knjige**.
-   **Odstupanje** – Odstupanje za redak troška. Ovaj se iznos izračunava oduzimanjem ukupnog troška od izvornog proračuna.
-   **Odstupanje na temelju količine** – Ukupna razlika između izvornog proračuna i ukupnog proračuna. Ovaj se iznos izračunava oduzimanjem ukupnih proračunskih sati od izvornih proračunskih sati, a zatim množenjem razlike cijenom izvornog proračunskog troška. Ova se razlika može matematički izraziti kao (Cijena izvornog proračunskog troška) × (Izvorni proračunski sati - Ukupni proračunski sati). Ovaj izračun odnosi se samo na projektne sate.
-   **Odstupanje na temelju cijene** – Ovaj se iznos izračunava oduzimanjem ukupnih proračunskih sati od izvornih proračunskih sati, a zatim množenjem razlike ukupnim brojem utrošenih sati. Ova se razlika može matematički izraziti kao (Ukupno utrošeni sati) × (Izvorni proračunski sati - Ukupni proračunski sati). Ovaj izračun odnosi se samo na projektne sate.

### <a name="analyze-utilization"></a>Analiziranje iskoristivosti

Stopa iskoristivosti predstavlja postotak vremena u kojem radnik obavlja naplativi ili produktivni posao u određenom razdoblju rada. Naplativi sati su sati radnika koji se mogu naplatiti određenom klijentu. 

Stopa iskoristivosti radnika izračunava se dijeljenjem broja naplativih sati s brojem radnih sati u određenom razdoblju. Primjerice, ako radnik ima 30 naplativih sati u određenom razdoblju, a broj radnih sati u istom razdoblju iznosi 40, stopa iskoristivosti radnika iznosi 75 posto. 

Kada izračunavate stopu iskoristivosti radnika, možete izračunati ili naplativu stopu ili stopu učinkovitosti:

-   **Naplativa stopa** – Razlika između naplativih sati i nenaplativih sati ili norma-sati.
-   **Stopa učinkovitosti** – Razlika između produktivnih sati i neproduktivnih sati ili norma-sati. Produktivni sati su sati koje radnik provodi doprinoseći određenom projektu. Produktivni sati rada obično se naplaćuje klijentima, osim u slučaju internih projekata. Neproduktivni sati rada klijentu se nikada ne naplaćuje.

Stope iskoristivosti izračunavate na stranici **Iskoristivost sati**. Izračuni se temelje na zadanim pretpostavkama. Te pretpostavke također određuju kako se sati izračunavaju dodjeljivanjem stavke **Iskoristivost** ili **Opterećenje** svakoj vrsti projekta. To se odnosi na izračune stopa naplativosti i učinkovitosti.

-   **Iskoristivost** – Sati koji su prijavljeni za odabranu vrstu projekta uvijek se uzimaju u obzir za naplativu ili učinkovitu iskoristivost.
-   **Opterećenje** – Sati koji su prijavljeni za odabranu vrstu projekta uvijek se uzimaju u obzir za nenaplativu ili neučinkovitu iskoristivost.
-   **Prema svojstvu retka** – Svojstva retka određene satne transakcije određuju uzimaju li se sati u obzir za naplativu ili učinkovitu iskoristivost.
-   **Nije uključeno** – Sati se ne uzimaju u obzir u izračunu naplatne ili učinkovite iskoristivosti.

Na stranici **Iskoristivost sati**, pored ukupnog postotka stope iskoristivosti za radnika ili projekt, možete vidjeti i broj sati koji su upotrijebljeni za izračun stope iskoristivosti za svaku od sljedećih vrsta sati:

-   **Nisu uključeni sati** – Ovi sati nisu uključeni u stopu iskoristivosti sata.
-   **Uključeni sati** – Ti se sati izračunavaju zbrajanjem sati iskoristivosti i sati opterećenja. Ti su sati uključeni u stopu iskoristivosti.
-   **Sati opterećenja** – Ako izračunavate naplativu stopu, ovi su sati isti kao i nenaplativi sati. Ako računate stopu učinkovitosti, ovi su sati isti kao i neproduktivni sati.
-   **Sati iskoristivosti** – Ako izračunavate naplativu stopu, ovi su sati isti kao i naplativi sati. Ako računate stopu učinkovitosti, ovi su sati isti kao i produktivni sati.

Kada računate stopu iskoristivosti za radnika, možete upotrijebiti norma-sate ili uključene sate rada. Ako upotrebljavate uključene sate rada, morate osigurati da radnici bilježe svo svoje radno vrijeme za razdoblja evidencije radnog vremena, jer se izračun izražava kao postotak unesenih sati rada. Kada računate stopu iskoristivosti sata za projekt, ugovor o projektu, zapis o klijentu ili kategoriju, za izračun morate upotrijebiti uključene sate rada.

### <a name="review-project-statements"></a>Pregled projektnih izvoda

Možete stvoriti projektno izvješće kako biste pregledali brzu snimku napretka projekta. Kada pokrenete projektno izvješće, možete odrediti kriterije koji se upotrebljavaju za izračunavanje izvješća odabirom na kartici **Općenito** na stranici **Projektna izvješća**. Možete odabrati da uključite ili isključite sljedeće podatke:

-   Vrste projekata
-   Vrste transakcija
-   Datum projekta / datum glavne knjige
-   Podaci

Nakon izračuna izvoda, na raznim karticama na stranici **Projektni izvodi** možete vidjeti sljedeće podatke:

-   **Općenito** – Općenite informacije o osnovnoj strukturi dobiti i gubitka projekta.
-   **Dobit i gubitak** – Podaci o ostvarenom prihodu.
-   **WIP** – Informacije o saldu na WIP računima.
-   **Potrošnja** – Informacije o potrošenim satima, predmetima, izdacima i transakcijama platnog spiska.
-   **Faktura** – Podaci o fakturama i djelomičnom fakturiranju.
-   **Satnica** – Satnice za sate rada koji se knjiže na račune prihoda i troška.
